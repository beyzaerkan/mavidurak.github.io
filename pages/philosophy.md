---
layout: page
title: Felsefemiz
permalink: /felsefemiz/
---

<div class="block">
  <h1 class="text-3xl font-bold text-gray-800 mb-4">Felsefemiz</h1>

  <img
    class="lg:h-48 md:h-36 w-full object-cover object-center rounded mb-4"
    src="/images/bg1.jpg"
    alt="blog"
  />

  <p class="leading-7 mb-2">
    Doğadaki birçok canlının hayatta kalabilmek için geliştirdiği pek çok silahı vardır. Canlılar güçlerini sahip oldukları gizli ya da açık silahlara borçludurlar ve bu silahlar sayesinde yaşamlarını sürdürebilirler. Gerek savunma, gerekse saldırı için kullanılabilen bu silahlar bizim doğaya olan hayranlığımızı arttırır.
    Milyonlarca canlı türü içerisinde insanın hayranlığını ve merakını fazlasıyla hak eden silah bulunmasına rağmen, bunların en mükemmeli zeka ve insanoğlunun zekasıyla birlikte geliştirdiği iş birliği yapma becerisidir.
  </p>

  <p class="leading-7 mb-2">
    İnsanoğlu binlerce yıldır bir arada mücadele vererek doğaya karşı olan çaresizliğinin üstesinden gelebilmiştir. Bunun için zekasını kullanmış, dili geliştirmiş, aletler yapmış ve medeniyetler kurmuştur. Her ne kadar tarihin belirli dönemlerinde savaş ve acılarla dolu günler olsa da, her geçen gün artan insanlık refahı ve yaptığımız hataları düzelterek dünyayı daha iyi bir yer yapma çabası takdire şayandır. Şüphesiz insanlık zekası ve iş birliği olmadan acımasız doğa karşısında çaresiz kalırdı.
  </p>

  <p class="leading-7 mb-2">
    Ancak biz bugün biliyoruz ki; medeniyet için, refah için ve daha iyi yaşam şartları için sahip olduğumuz aklı kullanmak bir zarurettir. Bunun yanında, iş birliği insanlığı bir üst seviyeye taşımak için bir tercih değil, gün gibi ortada olan bir zorunluluktur. <span class="text-mavidurak-700 font-bold">mavidurak.io</span> ise tüm bu zorunluluğumuzun doğal bir sonucudur.
  </p>

  <p class="leading-7 mb-2">
    Her ne kadar bireysel olarak zeka sahibi canlılar olsak da, her geçen gün artan ve koca bir bilgi yığınına dönüşen bilgisayar bilimi karşısında acizliğimiz gün yüzüne çıkmaktadır. Tek başına öğrenmek, binlerce yıl önce tek başına mamut avlamaya benzeyen, oldukça zor ve bir o kadar da korkutucu bir çabadır. Bunun yanında tek başına olmak, iş birliği sağlamak ve üretkenliğimi arttırmak imkanı varken gereksiz bir hayalperestliktir. Bu nedenle <span class="text-mavidurak-700 font-bold">mavidurak.io</span> ile tek başına olmaya, tek başına öğrenmeye karşı çıkıyor, bir araya gelip iş birlikleri oluşturarak daha güçlü olmaya çalışıyoruz. Bilgisayar bilimlerine gönül veren gençler ve bu işle yıllardır yoğrulan eskileri bir araya getirerek fikirleri çarpıştırıyoruz.
  </p>

  <p class="leading-7 mb-2">
    Seni de oluşturduğumuz iş birliğinde güçlü bir dayanak olarak aramızda görmekten mutluluk duyarız!
  </p>
</div>
