I"<p>Eğer gönderdiğimiz <a href="/mavidurak-io-first-commit">ilk blog yazısına</a> bakarsanız, MaviDurak-IO’nun kuruluşunun oldukça eski bir tarihte olduğunu görebilirsiniz. Bu ilk blog yazısından sonra, o dönemki arkadaşlarımız ile birlikte oldukça hareketli bir dönem geçirdiğimizi söyleyebiliriz. Ancak ne yazık ki gerçekleştirdiğimiz birçok etkinlik ve seminer sonrasında, biraz da kurucu arkadaşların önemli bir kısmının mezun olması nedeniyle, MaviDurak-IO uzun yıllar boyunca sessizliğe gömüldü ve herhangi bir faaliyet göstermedi. Daha sonrasında ise <a href="https://www.meetup.com/Sakarya-Coders/">Sakarya Coders</a>‘ın kurulmasıyla birlikte, MaviDurak-IO’nun kurucuları o topluluk altında da bir süre faaliyette bulundu.<!--more--></p>

<p>Ancak uzun bir süre boyunca devam eden bu sessizliği bozmak için geçtiğimiz aylarda tekrardan faaliyete geçtik. Öncellikle yerli bir girişim olan <a href="https://kommunity.com/">KOMMUNITY</a> üzerinde kendimize <a href="https://kommunity.com/mavidurakio">bir sayfa oluşturduk</a>. Bu sayfa aracılığı ile bugüne kadar tam beş tane <a href="https://kommunity.com/mavidurakio/events/past">buluşma</a> gerçekleştirdik. Oldukça verimli geçen bu buluşmalarda birçok yeni arkadaşla tanışma fırsatı bulduk, birçok fikir alış-verişi gerçekleştirdik. Böylece MaviDurak-IO yeniden toparlanma evresine hızlı bir şekilde başlamış oldu.</p>

<p>Bu buluşmalar neticesini kısa sürede verdi ve geçtiğimiz hafta <a href="https://twitter.com/FurkanTheHuman">Furkan Aksoy</a> <strong>Modern Bir Programlama Dili: Rust</strong> başlıklı harika bir sunumu <strong>Sakarya Teknokent</strong> bünyesinde gerçekleştirdi. Bu etkinlik MaviDurak-IO’nun tek başına düzenlediği bir etkinlik değildi. Etkinlik öncesinde <em>kardeş topluluğumuz</em> <strong>Sakarya Coders</strong> ile iletişime geçtik ve onların büyük destekleriyle birlikte, bu etkinliği gerçekleştirmiş olduk.</p>

<p><img src="/images/events/S01/E06/01.jpg" alt="Furkan Aksoy'un Modern Bir Programlama Dili: Rust başlıklı sunumundan bir kare" title="Furkan Aksoy'un Modern Bir Programlama Dili: Rust başlıklı sunumundan bir kare" /></p>

<p>Bu etkinlikle birlikte artık MaviDurak-IO yeniden toparlanma evresini tamamlamış oldu. Bu evre, bundan sonraki sürecin sadece ilk adımını oluşturmaktaydı. Geldiğimiz nokta itibari ile şu an oldukça mutluyuz. Bundan sonrasında, ilk olarak gerçek bir topluluk yapısına bürünmeyi, demokratik bir ortamda, kendi kendisini idare edebilecek topluluk oluşturmayı ve yaşanan öğrenci sirkülasyonlarını en aza indirmeyi amaçlamaktayız.</p>

<p>Bizi takipte kalın! Daha da iyisi, bizim aramıza katılın.</p>

<p>Şimdilik sevgilerle…</p>
:ET